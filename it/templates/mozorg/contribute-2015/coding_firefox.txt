Ciao,
per prima cosa desideriamo ringraziarti per averci contattato e per l’interesse dimostrato nello sviluppo di codice per i prodotti Mozilla.

Siamo costantemente alla ricerca di volontari per portare avanti la nostra missione, se invece sei interessato a lavorare per Mozilla ti consigliamo di consultare la pagina http://careers.mozilla.org/en-US/ per un elenco delle posizioni aperte.

La comunità italiana di Mozilla – http://www.mozillaitalia.org – si occupa principalmente di supporto e localizzazione, mentre per alcuni settori specifici (sviluppo, istruzione, ecc.) è indispensabile riuscire a comunicare direttamente in lingua inglese con i relativi coordinatori. Nel limite delle nostre possibilità possiamo cercare comunque di aiutarti, se hai dei dubbi o vuoi chiedere dei chiarimenti iscriviti al nostro forum: http://forum.mozillaitalia.org

Per prima cosa, se sei interessato a un progetto specifico o a un team di sviluppatori dai un’occhiata a http://whatcanidoformozilla.org. Nel frattempo ecco alcune linee guida generali su come scrivere codice per Firefox.

Per avere un’idea di massima del codice consulta la pagina http://developer.mozilla.org/En/Introduction.

Se hai bisogno di aiuto, il posto giusto in cui chiedere è IRC (ricordati del fuso orario, gli sviluppatori che vivono a San Francisco saranno online dopo le 17 orario italiano). Per prima cosa ti consigliamo di visitare #introduction, un canale specifico per i nuovi arrivati. Per informazioni su come accedere consulta la pagina http://irc.mozilla.org

Saluti,
il team di Mozilla Italia.
