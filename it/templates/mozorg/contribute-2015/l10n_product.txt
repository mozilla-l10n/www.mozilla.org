Grazie per la tua email e benvenuto nella comunità di Mozilla. Siamo lieti di sapere che vuoi collaborare alla nostra attività di localizzazione (L10n).

Siamo costantemente alla ricerca di volontari per portare avanti la nostra missione, se invece sei interessato a lavorare per Mozilla ti consigliamo di consultare la pagina http://careers.mozilla.org/en-US/ per un elenco delle posizioni aperte.

In questa pagina è disponibile un elenco dei membri attivi della comunità italiana
https://wiki.mozilla.org/L10n:Teams:it

Prendere parte alla localizzazione è facile: sul nostro forum potrai trovare due sezioni dedicate all’attività di localizzazione.

1. Traduzione programmi e contenuti web
http://forum.mozillaitalia.org/index.php?board=8.0

2. Traduzione articoli del sito di supporto (SUMO)
http://forum.mozillaitalia.org/index.php?board=25.0

Per ogni prodotto software esiste già un traduttore principale, ma abbiamo costantemente bisogno di persone in grado di verificare la traduzione attuale e segnalare errori o possibili migliorie.

Al contrario, sul fronte dei contenuti web abbiamo sempre nuovi progetti a cui lavorare, per cui non esitare a scriverci un messaggio sul forum per presentarti e comunicare la tua disponibilità.

Attendiamo tue notizie.

Saluti,
il team di Mozilla Italia.
