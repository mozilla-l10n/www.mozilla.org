Ciao,
per prima cosa desideriamo ringraziarti per averci contattato e per l’interesse dimostrato per CommSquared, il programma Mozilla che ti consentirà di diffondere e parlare nei media e negli eventi pubblici in nome e per conto di Mozilla.

Siamo costantemente alla ricerca di volontari per portare avanti la nostra missione, se invece sei interessato a lavorare per Mozilla ti consigliamo di consultare la pagina http://careers.mozilla.org/en-US/ per un elenco delle posizioni aperte.

La comunità italiana di Mozilla – http://www.mozillaitalia.org – si occupa principalmente di supporto e localizzazione, mentre per alcuni settori specifici (sviluppo, istruzione, ecc.) è indispensabile riuscire a comunicare direttamente in lingua inglese con i relativi coordinatori. Nel limite delle nostre possibilità possiamo cercare comunque di aiutarti, se hai dei dubbi o vuoi chiedere dei chiarimenti iscriviti al nostro forum: http://forum.mozillaitalia.org

Il programma CommSquared  ti consentirà di scrivere, di parlare e diffondere la missione Mozilla nei media e al pubblico in nome e per conto di Mozilla mettendoti inoltre a disposizione un corso di formazione in relazioni pubbliche creato da professionisti del settore.

Ebbene, ecco cosa puoi fare sin da subito per iniziare a collaborare al programma:

- Approfondire la tua conoscenza di CommSquared visitando la pagina dedicata sul Wiki Mozilla: https://wiki.mozilla.org/CommSquared

- Iscriverti alla newsletter di CommSquared per ricevere le ultime novità sul programma:  e inviare al coordinatore del progetto l’accordo di non divulgazione, che puoi trovare al la pagina indicata in precedenza, per diventare un insider https://mail.mozilla.org/listinfo/commsquared

- Registrare un account su mozillians.org, visto che ti servirà per collaborare al progetto commSquared https://mozillians.org

- iscriverti al gruppo di discussione pubblico su Yammer utilizzando il tuo account LDAP mozillians.org, iniziando così a interagire con i mozilliani di tutto il mondo: https://www.yammer.com/mozillians/#/threads/inGroup?type=in_group&feedId=4252353

Puoi anche buttare giù quattro righe in cui spieghi le tue aspettative, descrivi le tue competenze e ci parli delle tue necessità, scegliere di condividerle su Yammer o inviarle direttamente al responsabile del progetto CommSquared o anche, se preferisci, mantenerle private. Ciò che conta è che tu abbia le idee precise sul tuo ruolo all’interno di CommSquared, sulla volontà di diffondere la missione Mozilla e su come CommSquared ti possa aiutare a raggiungere questi obiettivi.

Saluti,
il team di Mozilla Italia